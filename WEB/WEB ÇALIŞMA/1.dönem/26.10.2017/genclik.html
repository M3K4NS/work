<!DOCTYPE html>
<html>
<head>
<meta charset="utf-8">
	<title>MERT KANSU</title>
</head>
<body bgcolor="white">
<b>Atatürk'ün Gençliğe Hitabesi</b>
<br>
Ey Türk Gençliği!<br>
<br>
Birinci vazifen, Türk istiklâlini, Türk<br>
Cumhuriyetini, ilelebet, muhafaza ve <br>
müdafaa etmektir.<br>
<br>
Mevcudiyetinin ve istikbalinin yegâne <br>
temeli budur. Bu temel, senin, en kıymetli <br>
hazinendir. İstikbalde dahi, seni bu <br>
hazineden mahrum etmek isteyecek, <br>
dahilî ve haricî bedhahların olacaktır. Bir <br>
gün, İstiklâl ve Cumhuriyeti müdafaa <br>
mecburiyetine düşersen, vazifeye atılmak <br>
için, içinde bulunacağın vaziyetin imkân <br>
ve şerâitini düşünmeyeceksin! Bu imkân <br>
ve şerâit, çok nâmüsait bir mahiyette <br>
tezahür edebilir. İstiklâl ve <br>
Cumhuriyetine kastedecek düşmanlar, <br>
bütün dünyada emsali görülmemiş bir <br>
galibiyetin mümessili olabilirler. Cebren <br>
ve hile ile aziz vatanın, bütün kaleleri <br>
zaptedilmiş, bütün tersanelerine girilmiş, <br>
bütün orduları dağıtılmış ve memleketin <br>
her köşesi bilfiil işgal edilmiş olabilir. <br>
Bütün bu şerâitten daha elîm ve daha <br>
vahim olmak üzere, memleketin <br>
dahilinde, iktidara sahip olanlar gaflet ve <br>
dalâlet ve hattâ hıyanet içinde <br>
bulunabilirler. Hattâ bu iktidar sahipleri <br>
şahsî menfaatlerini, müstevlilerin siyasi <br>
emelleriyle tevhit edebilirler. Millet, fakr <br>
ü zaruret içinde harap ve bîtap düşmüş olabilir.<br>
<br>
Ey Türk istikbalinin evlâdı! İşte, bu ahval <br>
ve şerâit içinde dahi, vazifen; Türk İstiklâl <br>
ve Cumhuriyetini kurtarmaktır! Muhtaç <br>
olduğun kudret, damarlarındaki asil <br>
kanda mevcuttur!<br>
</body>
</html>